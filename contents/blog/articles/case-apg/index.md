---
title: De Flipbase ervaring van Joëlle Souren van APG
author: Bram
date: 2016-01-10 15:00
tags: Sollicitatie proces
---

"De inzet van Flipbase heeft bevestigd dat geschreven tekst niet altijd overeenkomt met de werkelijkheid. Enkele kandidaten die op basis van hun cv niet geschikt leken, nodigden wij na het bekijken van de video toch uit. Andersom werkt dit ook: iemand die op zijn cv de perfecte kandidaat leek, maar niet uit de verf kwam in de video. Wij zoeken werknemers die niet alleen geschikt zijn op papier, maar vooral passen bij APG."

<span class="more"></span>

"Dit stelt niet alleen mij, als recruiter, in staat de selectie efficiënter te doorlopen, maar natuurlijk ook de vacaturehouders. Zij beslissen immers wie ze uiteindelijk uit willen nodigen voor een eerste gesprek."

## Waarom hebben we een pilot gedaan met Flipbase?
"Om voorafgaand aan een kennismakingsgesprek al een beeld te krijgen bij de kandidaten. We zochten een tool waarmee we kandidaten niet enkel hoefden te beoordelen op basis van harde eisen, maar ook op persoonlijkheid."

## Hoe hebben we Flipbase ingezet tijdens deze pilot?
"Afhankelijk van de doelgroep hebben wij Flipbase ingezet na een eerste CV selectie (bij twijfel bijvoorbeeld of omdat dit goed past bij de doelgroep). We nodigden vanuit ons recruitment systeem de overgebleven kandidaten uit om een video van 30 seconden op te nemen.

In dit proces werken we altijd samen met de vacaturehouders. Hierdoor hebben zij de mogelijkheid om kandidaten een specifieke vraag te stellen. 

Zo hebben we bij een secretaresse vacature de vraag gesteld “Wat hoop je te vinden in het nieuwe team waarin je komt te werken?”. Samen met de vacaturehouder hebben wij dit besloten zodat we een goed beeld krijgen van de kandidaten op dit vlak (een aspect dat we heel belangrijk vinden).

![Alt text](../../../../assets/images/blog/apg.png)

Bij vacatures waar we geen specifieke vraag wilden stellen, gaven we in de uitnodiging aan dat kandidaten door zijn naar de volgende ronde. Hierin hebben ze de mogelijkheid om zichzelf kort aan ons voor te stellen in een motivatievideo van 30 seconden."

## Wat heeft de pilot met Flipbase voor APG opgeleverd?
"Voorheen beoordeelden we kandidaten enkel op basis van het CV en een motivatiebrief. Een video geeft meteen een beeld van de competenties en of iemand past binnen APG. 

Daarnaast was alles geïntegreerd in ons recruitment system. Hierdoor kunnen we video flexibel inzetten, daar waar het voor ons de meeste toegevoegde waarde heeft. De pilot heeft bevestigd dat de inzet van video van toegevoegde waarde is in ons selectieproces."