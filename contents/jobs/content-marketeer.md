---
template: job.jade
title: Content marketeer
city: Amsterdam
---

Weet jij als geen ander hoe je een merk op de kaart kan zetten en lijkt het jou leuk om samen met een van de co-founders alle online en offline marketing activiteiten op te zetten en te stroomlijnen? Dan ben jij de creatieveling die we zoeken! 

Als content- en online marketing specialist ben je verantwoordelijk voor de zichtbaarheid van Flipbase. Zonder jouw inspiratie en overtuigingskracht is dit team als een hardloper zonder benen.

### Wat ga je doen?

Jij bent de drijvende kracht achter al onze marketing uitingen. Jij verzameld, verwerkt en publiceert de juiste content met als doel om de (potentiële) Flipbase klanten te binden en te boeien. 

Jij hebt daarnaast het overzicht over alle online en offline kanalen waar onze (potentiële) klanten mee in aanraking komen:

- Website
- Blog
- Social media
- Events (inhouse)
- Beurzen

Je creëert content die mensen inspireert, beïnvloed en uiteindelijk zorgt dat ze geïnteresseerd raken in Flipbase. Hierbij ligt de nadruk op het gebruik van video. Wij willen dat je zoveel mogelijk video gaat gebruiken in onze uitingen. Hierin heb je volledig de vrijheid om te experimenteren.

Jij onderzoekt daarnaast het gedrag van de doelgroep(en) en ontdekt waar kansen liggen om meer en betere resultaten te behalen (o.a. via adwords en social advertising).

Last but not least:

- Je bent samen met het salesteam verantwoordelijk voor de creatie van sales materialen, waaronder het opstellen van factsheets en het maken van company en sales presentaties.
- Je bent samen met de account managers verantwoordelijke voor de creatie en het verspreiden van onze maandelijkse tips & tricks klant mailing.

Deze functie biedt jou de kans om ervaring op te doen in een snelgroeiende startup en direct bij te dragen aan deze groei. Daarnaast werk je veel samen met andere afdelingen binnen Flipbase waardoor je functie niet alleen beperkt is tot online/content marketing.

Deze functie is in eerste instantie voor een periode van 7 maanden, waarbij jij minimaal 3 dagen per week fulltime zal meedraaien met de werkzaamheden.

### Wij zoeken iemand:

- met HBO/WO werk- en denkniveau, bij voorkeur een commerciële of journalistieke opleiding
- met een aangeboren nieuwsgierigheid
- die een aanpakker, energiek en enthousiasmerend is
- die zich erg goed kan verwoorden, zowel mondeling als in schrift (Engels en Nederlands)
- niet bang is om zichzelf te presenteren op (video) camera
- een ‘hands on’ mentaliteit heeft en initiatiefrijk en zelfstandig is
- affiniteit heeft met software en/of HR/recruitment;
- het leuk vindt om in een klein, maar snelgroeiend bedrijf te werken;
- en eventueel ervaring heeft met online marketing tools (zoals Google Analytics en Optimizely)
- Die het leuk vind om met photoshop en indesign te werken (ervaring is een pre, maar creativiteit is belangrijker)

### Wie bieden:

Een leuke en inspirerende werkplek midden in het Rembrandtpark met een jong en enthousiast team waar plezier in het werk voorop staat. Je krijgt de ruimte om je ideeën uit te voeren en je expertise te benutten en door te ontwikkelen. Je wordt een cruciale schakel in de snelle ontwikkeling van video in de recruitment wereld.

Je krijgt een telefoon en macbook waar je flexibel mee kan werken. Want als jij het fijn vind om af en toe in een koffietent of thuis te werken dan is die vrijheid er. 

### Wie zijn wij?

Wij zijn Flipbase. Een snelgroeiende startup in Amsterdam die zich specialiseert in software waarmee wij bedrijven de mogelijkheid geven om video toe te voegen aan het sollicitatieproces (waar jij ook aan zal moeten geloven).

Met onze software zorgen wij ervoor dat bedrijven als Friesland Campina Accenture, Randstad, VUmc en Heinz sollicitanten niet enkel beoordelen op basis van harde criteria (het CV).

De persoon achter het CV is immers veel belangrijker, toch?
Wij willen dan ook niet direct alles van je weten. Je voornaam, achternaam en e-mail adres is voldoende, aangevuld met een video.